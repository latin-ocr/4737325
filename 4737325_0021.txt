 

-15—

tantam eloquentiae vim latere, sublatis manibus, di ma-
gni, dixerit, salicippium disertum, respiciens'videlicet ad
id quod paulo ante narravimus. Ridendi autem occasio-
nem cepit poeta ex eleganti novitate vocis, quam ille
quisquis fuit, a saliendo in cippum urbane admodum
venusteque confinxerat’. Simile tulit iudicium Achilles
Statius, qui in eandem coniecturam incidisse narrat Ho-
noratum Joannium. At optime quid conveniret huic loeo
perspexit Jos. Scaligerus, qui expulsa Manutii coniectura
librorum lectionem reduxit. Idem interpretationem pro-
posuit (ad Verg. Catal. 9, 2 p. 509 sqq. cf. ad Cat. p.
56) qua nemo adhuc excogitavit meliorem. Deducit
enim vocabulum a Graecorum voce πόσθων, qua pueros io-
cose appellari solitos satis constat [cf. Aristophanis pac.
1306) et salacitatis nomine aitque ὕποκόρισμα esse illud
nutricum quo appellaverint pusiones. Nec male affert illa
quae apud Suetonium extant, Horatium ab Augusto inter
alios iocos saepe penem purissimum et homuncionem
lepidissimum esse appellatum. ‘Non igitur mirum, inquit,
si Catullus, quem exiguum voluit vocare, eum salaputii
nomine insigniat more nutricum salse nimis et nequiter,
quasi nondum ἁδρὸς sed παιδάριον esset. Non enim (pace
doctissimorum virorum dixerim) salicippium neque καλα·
βώτιον (nam hoc quoque obtrusum fuerat Catullo), sed sa-
laputium, ut habent cetera exemplaria, legendum. Quan-
quam salicippium esset, ut Crucisalus Plauto Bacchidibus
(2, 3, 128). Sed quia multis eruditis viris extorqueri
non potest, quin Catullus alluserit in cippum quem
ascenderat Calvus, non in brevem eius modulum cor-
poris: audi verba Senecae: erat parvulus statura: prop·
ter quod etiam Catullus in hendecasyllabis vocat eum
salaputium disertum. Vides mullam allusionem in cip-
pum'. Atque haec Scaliger. Equidem ut etymologiam a
viro summo propositam, quam totam fere deinde repe·
tivit Doederlinus (Synon. et Etym. VI, 314) haud sane
certam arbitror, ita eiusdem interpretationem comprobare
non dubito. Quapropter eorum ineptias qui spretis Sca-
ligeri verbis emendando, si dis placet, tollere huius ver-

