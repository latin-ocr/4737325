..14-

dictum’. Achilles quoque Statius acquiescendum sibi
putavit in Quintiliani Festique interpretatione. Alii de
verbo graeco πλέκω cogitabant, quia seilicet e vimine ple·
rumque contexta esset capsa, eamque opinionem nostra
aetate suam fecit Doederlinus (Syn. et Etym. VI. p. 273)
qui e graeco πλόκανον deduceret illud vocabulum. His
omnibus suam opposuit Js. Vossius sententiam, quovis
pignore contendens, celticam vel germanicam esse hanc
vocem neque aliud significare nisi aratrum. Quin etiam
comparavit illa quae sunt apud Batavos plog, plaug,
plauwen (apud Germanos pflug) attulitque Plinii locum
(XVIII, 18 (48) 172) ubi vomera rotulis instructa vocan-
tur plaumorata. Ego cum neque novi quicquam afferre
possim neque vero Vossii et si qui eum secuti sunt
probare temeritatem unice veram esse existimo Mureti
Statiique rationem, qui in obscurissima re veterum testi-
monia sequi quam indulgere coniecturis malebant. ’

salaputium 53, 5 di magni salaputium disertum’.
Citatur hic locus a Seneca contr. VII, (ΙΙΙ) 19 p. 211
Burs. erat enim (Calvus) parvulus statura, propter quod
etiam Catullus in hendecasyllabis vocat illum ‘salaputium
disertum' (s alaputtium ex libro Bruxellensi Bursian3
salaputium, saliputium , saluputium alii libri Senecae).
Catulli codices habent s a l a p u c i u m vel s a l a -
patium nisi quod optimus liber salapantium.
In qua librorum lectione adeo desudabant interpre-
tes aut emendanda aut explicanda, vix ut alium Ca-
tulli locum invenias eodem modo vexatum. Et primus
quidem mutavit Paulus Manutius, qui s ali c ip p i u m
coniecit, comparans Senecae locum, cuius finem supra
attulimus: idem (Calvus) postea cum videret a clientibus
Catonis rei sui Pollionem Asinium circumventum in
sorite, imponi se supra cippum iussit. Erat enim
parvulus statura e. q. s Atque eam coniecturam certa·
tim probavere homines docti. Muretus laudatis Senecae
verbis ‘ait igitur, inquit, Catullus valde risisse se, quod
cum Calvus mira orationis vehementia in Vatinium dixis-
set, quidam e corona admiratus in tantulo corpusculo

 

