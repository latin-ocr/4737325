,8-

clinat, quia optimos illius aevi scriptores aut respuisse
aut nisi certis quibusdam legibus non probasse istam
significationem video. At Augusteae aetatis scriptores
prope indifferenter utebantur particulis et atque etiam
eumque usum secuti sunt Tibullus et Propertius. —
Neque vero eodem plane dicendi genere usi sunt Tibullus
atpue Propertius, quanquam ea quae inter illos intercedit
diversitas multo minus constat grammaticis minutiis
quam arte atque ingenio. Qua de re cum sat multa
iam dixerint interpretes iique qui litterarum Romanarum
composuere historiam, disserere et ipse supersedere posse
videor. — '

Atque haec dicenda esse putabam, antequam ipsam
rem aggrederer, nunc singula enumerabo vocabula, Ac
primum quidem Zangemeisteri secutus exemplum ponam
graeca quae apud unumquemque occurrunt, dein latina3
in singulis tamen disponendis pro scriptorum diversitate,
id quod iam supra monui, ab illius ordine nonnunquam
erit discedendum.

 

Ξ

