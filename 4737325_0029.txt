 

 

-..‘21 .-

inrumator 10, 12 praesertim quibus esset inruma·
tor -—- praetor’. Achilles Statius: praesertim quibus esset
inrumator —- qui praetorem haberent libidinosum ac luxu
perditum. Quod contra Scaliger-us: foedum, inquit, ver-
bum quo praetorem hic apellat, non prima sua notione
accipiendum est. Sed ita vocabant homines infestos, ut
contra spurci eadem tralatione dicebantur homines nulli
rei. Quod dixi ne quis aliquid foedi sub ea apellatione
enunciari putet. Glossae: spurcus ἀχρεῖος et apud Lucillium
spurco ore non est id quod explicare non sinit me
pudor meus. Lucillius (ap. Non. p. 394) praetor noster
adhuc quam spurco est ore quod omnes —- extra castra
ut stercus foras eiecit ad unum’. —- At enim si praetor
erat homo nequam, admodum credibile est non pili
eum fecisse cohortem, quippe qui nihil aliud nisi ut
expleret libidines suas cogitaret. Huc accedit quod ipsa
vocabuli huius significatio non sinit aliter explicari
Catulli verba quam explicavit Statius. Quapropter non
probo Scaligeri interpretationem, etsi eam repetit ad
28, 7. — Eandem vocem habet Firm. Mat. 8, 20: sexta
pars Tauri si in horoscopo fuerit inventa, exoletos
facit et ad omne impuritatis vitium adplicatos, inru-
matures, cinaedos, et quos gravis semper pulset in-
famia.

Reliqua substantiva haec sunt

acina 27, 4 ut lex Postumiae iubet magistrae -·
ebriosa acina ebriosioris‘. Citat hunc locum Gellius VI,
20, 6 cuius haec sunt verba emendata illa ab Hauptio
ind. lect. berol. aest. 1857 p. 4. Catullus quoque elegan-
tissimus poetarum in hisce versibus ‘minister vetuli puer
Falerni — Ebria (ebriosa libri) acina ebriosioris’ cum
dicere ‘ebrio’ (ebrioso libri) posset et quod erat usitatius
acinum in neutro genere appellare, amans tamen hiatus
illius homerici suavitatem ,ebriam’ (ebriosam libri) di-
xit propter insequentis a litterae concentum. Qui ‘ebriosa’
(ebrios libri) autem Catullum dixisse putant aut ‘ebrio-
so’ (ebriosos libri) -— nam id quoque temere scriptum
invenitur -- in libros scilicet de corruptis exemplaribus factos

