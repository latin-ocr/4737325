 

...43-

’ bulli hoc carmen evicero: Namque ea quae adhuc pro-
lata sunt non ita esse comparata, ut omnem possint scru-

Δ pulum evellere iam inde adparet quod W. S. Teuffelius,

acerimo vir iudicio, cum v'in‘ praefatione interpretationis
germanicae p. 11 sqq. (cf. Stud. u. Charakter. p. 352
sqq.) tum in litt. Roman. hist. p. 443, 3 genuinum esse
panegyricum graviter affirmat. Idem tamen minime du-
bitat tertium elegiarum librum non esse Tibulli eamque
opinionem multis argumentis optime comprobat (praef.
int. germ. p. 36 — 44.) Quae cum ita sint, non aliter
viro clarissimo persuadere posse videor, non a Tibullo
esse scriptum hoc carmen, quam si iisdem plane argu-
mentis, quibus ille usus est in tertio libro confutando,
utor et ipse in Messalae panegyrico a Tibullo abiudican·
do. Neque vero integra res est; sunt enim iam prolata
nonnulla, ut divisio rerum molesta, quae declamationi
magis conveniat quam calmini3 orationis inaequalitas,
quippe quae nunc inflata assurgat, nunc serpat humi;
doctrinae affectatio inepta3 denique animi humilitas tanta,
ut exemplar adulatorii dedecoris interdum possit iure vo·
cari. Quae cum omnia iam frustra sint adhibita, duo
relicta esse video argumentationis genera, quibus ipse
tribuere plurimum soleo, dic-o argumentationem e re gram-
matica et e re metrica petitam, quibus iisdem in tertio
libro rectissime usus est Teuffelius (p. 43 sq.). Et ea
quidem quae in versibus condendis habet propria pane-
gyrici scriptor iam L. Muellerus cum cura enotavit (praef.
p. 28 sq.); in re grammatica v'ero id ipsum adhibebo
quo praecipue usi sunt in libro tertio Lachmannus eum-
que secuti Dissenus atque Teuffelius, scilicet particula-
rum observationem. Atque in hac quaestione illud vel
maxime memorabile, usum esse panegyrici scriptorem
particula ergo v. 175 ergo ubi praeclaros ierint tua fata
triumphos. Teuffelius praef. p. 43: prosaische Partikeln
wie autem (andererseits), ergo, etenim finden sich
’ bei Tibull nicht, wohl aber wiederholt im dritten
Buche — —- -— Eigenheiten welche, je unbewusster sie
hervorzutreten pflegen, um so mehr Beweiskraft

