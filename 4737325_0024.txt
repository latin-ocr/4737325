...16—

sus difficultatem conabantur, percensere accuratius nolo3
illud commemorare satis habeo, Vossium solita infelicitate
coniecisse salapittium (vid, ipsius observ. 118 sq.),
Salmasium exercit. Plin. I, 506 salopugium. Vulpius
ne lecto quidem , ut videtur, Scaligeri commentario
Manutii coniecturam retinuit.

J am ad ea substantiva transeo, quae a Catullo ,

aut ficta sunt aut certe ficta esse possunt. Quorum
primo loco ponam deminutiva, altero substantiva verbalia
in — tio et —- tor exeuntia, tertio reliqua.

Ac deminutiva quidem apud solum Catullum et in·
fimae aetatis scriptores semel bisve occurrunt haec:

brachiolum 61, 177 mitte brachiolum teres’. Idem
nomen musculum quendam significabat in corpore equino.
Veget. veterin. 1, 25, 4: quibus autem pulmo est in
causa vel iecur, vel cetera, quae his vicina sunt mem-
bris, de pectore minuendus est (sc. sanguis) ex venis,
quae posita sunt in dextra ac sinistra, ubi brachiola
coniunguntur et flexura fit, cum armus plicatur’. Tertiam
notionem habes in vulgata (II. chron. 9, 18) brachiola
duo altrinsecus (sc. solii) et duos leones stantes iuxta
brachiola, ubi solii pars ea, qua nituntur brachia (Leh-
nen) intellegenda est.

femella 55, 7 femellas omnes, amice, prendi’.

medullula 25, 2 mollior — vel anseris medul-
lula vel imula oricilla'. medulla V. Ad sententiam recte
interpretes comparaverunt illud in Priapeis 64, 1 quidam
mollior anseris medulla — furatum venit huc amore,
poenae!

ib. oricilla quod Scaligerus restituit pro Veron.
scriptura moricilla, in eorum est numero habendum,
quorum duplicata est deminutio, quae collegit Luc.
Muellerus in ind. gramm. p. 130. Est enim deducenda
haec vox a forma deminuta auricula. Ceterum cf.
Fest. p. 185, 15 s. v. orata. orata genus piscis appel-
latur a colore auri, quod rustici oram dicebant, ut
auriculas oriculas'. Ad sententiam cf. Cic. ad Q. fr.
II, 13, 4 (ed. Klotz) et esse et fore (me) oricula infima

 

{2³}

. &a

 

